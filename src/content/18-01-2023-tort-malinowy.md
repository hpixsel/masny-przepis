---
title: Tort malinowy
date: 18-01-2023
img: https://images.unsplash.com/photo-1565958011703-44f9829ba187?ixlib=rb-4.0.3&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=930&q=80
description: Przepyszny, lekki i delikatny tort malinowy idealny na letni deser.
  Tort na bazie biszkoptu, kremu śmietankowego i kremu malinowego z dodatkiem
  świeżych owoców. Pyszny, prosty z różowym środkiem. Tort o bazie biszkoptowej
  z malinami i masą z bitej śmietany
ingredients:
  - 6 jajek
  - 1 szklanka cukru
  - 3/4 szklanki mąki tortowej
  - 1 łyżka mąki ziemniaczanej
  - 2 łyżki oleju szczypta soli
  - 200 g malin świeżych lub mrożonych
  - 150 g jogurtu greckiego
  - 250 g serka śmietankowego zmielonego
  - 300 ml śmietanki kremówki 30%
  - 6 łyżek cukru pudru
  - 2 łyżki żelatyny
  - 1/3 szklanki gorącej wody
time: 120
---
Wszystkie składniki na biszkopt powinny być w temp. pokojowej.\
Mąkę przesiewamy do miseczki razem z mąką ziemniaczaną. Białka oddzielamy od żółtek i miksujemy razem ze szczyptą soli na sztywną pianę. Następnie powoli dodajemy cukier i miksujemy, aż masa będzie gęsta Zmniejszamy obroty miksera i dodajemy po jednym żółtku oraz olej. Za pomocą dużej łyżki np. drewnianej lub szpatułki w kilku niedużych porcjach dodaje suche składniki i delikatnie mieszamy. Tortownicę o śr. 24-26 cm wykładamy papierem do pieczenia lub używamy silikonowej. Wykładamy ciasto, wyrównujemy i pieczemy w temp. 170 C przez około 40-50 min. do tzw. suchego patyczka. Po upieczeniu gorący biszkopt w formie upuszczamy na zabezpieczony np. ręcznikiem blat z wysokości około 30 cm. W ten sposób biszkopt nie opadnie. Studzimy i przekrawamy na 3 części.\
Maliny miksujemy i przecieramy przez sitko, aby pozbyć się pestek.\
Jogurt miksujemy z serkiem oraz przesianym cukrem pudrem. Żelatynę rozpuszczamy w gorącej wodzie (nie wrzątku) i zostawiamy do wystudzenia.\
Kremówkę miksujemy na sztywną masę, dodajemy do masy jogurtowej i miksujemy do połączenia razem z przetartymi malinami. Cały czas miksując dodajemy powoli żelatynę. Chwilę zostawiamy do lekkiego stężenia masy.\
Jeden blat biszkoptowy (możesz nasączyć np. wodą z cukrem i sokiem z cytryny) układamy na dużym talerzu i wykładamy połowę kremu. W krem wciskamy kilka malin i przykrywamy drugim blatem. Powtarzamy czynność i przykrywamy trzeci blatem, wkładamy na czas przygotowania kremu do lodówki.\
Żelatynę rozpuszczamy w gorącej wodzie i zostawiamy do wystudzenia. Kremówkę ubijamy na sztywna masę razem z serkiem, następnie dodajemy przesiany cukier puder oraz wlewamy powoli żelatynę. Tężejącym kremem smarujemy wierzch oraz boki kremu. Wkładamy do lodówki na kilka godzin. Przed podaniem dekorujemy świeżymi malinami i bezami.