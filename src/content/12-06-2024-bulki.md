---
title: Bułki
date: 12-06-2024
img: /images/buns-cropped-opt.jpg
description: Proste, puszyste bułeczki. O wiele bardziej sycące niż te kupne.
ingredients:
  - part:
      name: Bułki
      partIngredients:
        - 340g letniej wody (ok 40°C)
        - 6g cukru
        - 4g suchych drożdży
        - 500g mąki chlebowej
        - 8g soli
time: 150
---
W większej szklance dobrze wymieszać ze sobą wodę, cukier oraz drożdże. Odstawić na ok. 10 minut.

W osobnej misce wymieszać mąkę z solą.

Gdy drożdże się aktywują wlać je do miski od miksera i włączyć go na najmniejsze obroty stopniowo dodawać mąkę z solą do uformowania się ciasta. Po chwili ze ścian bocznych miski ściągnąć całe pozostałe ciasto i zmieszać z resztą wstępnie wyrobionego ciasta. Po tym odpalić mikser na drugi bieg i zostawić na 10 minut, żeby ciasto miało szansę się wyrobić.

Po tym czasie posypać blat przesianą mąką i wyjąć ciasto na wcześniej przygotowany blat. Posypać ciasto z góry przesianą mąką i ugnieść w kształt zwartej kuli. Miskę w której wcześniej było ciasto wysmarować odrobiną oleju i wstawić tam naszą kulkę z ciasta. Zostawić do wyrastania na ok. 1h.

Następnie powtórzyć ostatni krok i odstawić na następne 30 minut wyrastania.

Gdy ciasto będzie gotowe możemy przystąpić do dzielenia ciasta na poszczególne bułki (6-8 sztuk) i uformowanie z nich kuleczek, które zostawiamy pod ściereczką kuchenną na jakieś 5 minut. W czasie, w którym czekamy warto przygotować sobię brytwankę z papierem do pieczenia. Kolejnym krokiem będzie leciutkie rollowanie naszych kulek w owalny kształt i wyłożenie na papier do pieczenia. Bułeczki posypać lekko mąką i zostawić pod ściereczką na kolejne 20 min. W międzyczasie nagrzać piekarnik do 200°C najlepiej w trybie do pieczenia chleba lub gdy takiego brak na spód piekarnika wsadzić naczynie z wodą, która podczas pieczenia zamieni się w parę.

Po ostatnim już wyrośnięciu lekko naciąć bułeczki i wsadzić do piekarnika na ok. 16 minut.